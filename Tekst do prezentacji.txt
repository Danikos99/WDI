1. Wyobraźcie sobie, że chcecie podzielić się z kimś swoją myślą.Jest wiele sposobów aby to zrobić. Mozemy to narysować, napisać, wyryć na czymś, wysłać maila czy po prostu powiedzieć. Co łączy te wszystkie sposoby? Język. Może on przyjmować różne formy np. sygnały dźwiękowe, symbole czy czyny. Wszystko to prowadzi do jednego: informacji. Informacja jest tym, co pozwala jednemu umysłowi wpływać na drugi. Informację, niezależnie od jej postaci, mierzymy w podstawowych jednostkach, tak, jak mierzymy masę różnych rzeczy przy użyciu standardowej miary. Ich miarę nazywamy entropią,o której więcej będzie później. Wyobraźcie sobie wagę do ważenia informacji. Intuicyjnie wiemy, że jedna strona z nieznanej nam książki zawiera mniej informacji niż cała książka. Możemy dokładnie określić, ile, stosując jednostkę zwaną bitem. Bit wyraża coś bardzo prostego: odpowiedź na pytanie typu: „tak czy nie”. 

2.Poczatki przekazu informacji: 
- piktogram, czyli rysunek podobny do przedmiotu, który przedstawia. Jedne z najstarszych dowodów łączenia symboli znaleziono w starożytnej Mezopotamii, gdzie żyli Sumerowie. Zachowały się tu gliniane tabliczki, jedne z najstarszych znalezionych pisanych dokumentów. Na prostokątnych tabliczkach zapisano ceny zwierząt, ich liczbę na pastwisku oraz składane z nich ofiary. Zamiast rysować 10 owiec, użyli symbolu oznaczającego liczbę 10, z małych wgłębień, do którego dodali symbol owcy lub osła. Razem oznacza to po prostu 10 owiec. Coś takiego nazywamy protopismem. 
-Dźwięk plus dźwięk dają nowe znaczenie. Jest to tzw. zasada rebusu .Dwa dźwięki, oddzielone od obrazów, razem dają nowy sens. Był to kluczowy wynalazek w historii języka pisanego. 
- alfabet - W starożytnym Egipcie najpierw używano hieroglifów, które zamieniono z czasem w pismo hieratyczne,ponieważ ludzie częściej korzystali z papirusu, symbole stopniowo ewoluowały, by dało się zapisywać je szybciej.Symbole opierały się na hieroglifach, ale były uproszczone, dla większej szybkości pisania. 
W Mezopotamii ok 3000 r.p.n.e stosowano pismo klinowe w celach podatkowych.
Ok. 1000 r. p. n. e. zaczął szerzyć się alfabet fenicki. Pojawił się nad Morzem Śródziemnym. Zawierał on tylko 22 symbole. Symbole reprezentujące te dźwięki często były zapożyczane z hieroglifów; nazwa litery wywodziła się od kojarzonego z hieroglifem dźwięku. Np. „mem” czyli „woda”, stało się znaną nam obecnie literą „m”. Słowo „alf”, czyli „wół”, przerodziło się w literę „a”. Ale największa moc tego alfabetu, której nie uświadamiali sobie jego wynalazcy, polegała na tym, że nie ograniczał się do języka semickiego. Wystarczyły nieznaczne zmiany, by te cudowne litery dopasowały się do różnych języków Europy, Indii i Azji. Alfabet ten przyczynił się do szerzenia pisma na świecie. Był źródłem alfabetu greckiego, a później rzymskiego, który znamy dziś.

-telegraf optyczny - Jednym z najstarszych pomysłów przekazywania wiadomości na duże odległości, a znanym już w starożytności, był telegraf optyczny. Wówczas używali go Grecy i Kartagińczycy. Telegraf taki składał się z pochodni oraz zegara wodnego. Pochodnią sygnalizowano uruchomienie i wyłączenie zegara, a poziom wody w nim oznaczał określoną wiadomość. Inną formą telegrafu optycznego stosowanego przez Greków były odpowiednio ustawiane pochodnie. W ten sposób przekazywali wiadomości przy użyciu liter, bo każda z nich miała przyporządkowany sobie odpowiedni układ świateł.
W 1791 roku Francuz Claude Chappe stworzył semaforowy telegraf optyczny. Zasada jego działania oparta była na odpowiednim ustawieniu belek sygnałowych, umieszczonych na maszcie lub jakiejś wyniosłości terenu. Do przekazywania wiadomości na duże odległości stosowano system stacji przekaźnikowych. Pierwszą linią tego typu telegrafu było połączenie Paryża z Lille. Również w Polsce zastosowano ten wynalazek łącząc Warszawę z Modlinem, Petersburgiem i Moskwą. 

-kod morse'a - Samuel Morse opatentował rozwiązanie oparte na pomyśle, że prąd płynie lub nie, a przerwy można ustawić tak, by tworzyły sens. Jego rozwiązanie doprowadziło do powstania legendarnego elementu: prostej dźwigni ze sprężyną, czyli klucza, do wciskania palcem. Na drugim końcu znajdowała się dźwignia ze sprężyną, podciągana i opuszczana przez silny elektromagnes. Wciśnięcie klucza na krótko nazwano kropką. Wciśnięcie klucza na trzy jednostki czasu nazywało się kreską. Wszystko - w równych odległościach.
  
Krótsze sekwencje symboli przypisano częściej występującym literom. Co zdumiewające, właśnie prostota systemu z kluczem sprawiła, że był szybszy od wszelkich przycisków i dźwigni w europejskich telegrafach igłowych. Szybkość przekazu wzrosła do ponad 135 liter na minutę. 24 maja 1844 r. nadano pierwszy przekaz. Brzmiał: „Co Bóg uczyni?”. Nazajutrz w „New York Tribune” napisano: „Zwolna dokonuje się cud unicestwienia przestrzeni”. Pamiętajmy, że wówczas 90% wiadomości nadal rozwożono konno. Wszystko, co dotyczyło informacji, opierało się teraz na telegrafie i kodzie Morse'a. Do 1900 r. ceny spadły do 30 centów za wiadomość, a w tamtym roku nadano ponad 63,2 mln wiadomości. Zaczynając używać tego systemu, ludzie zastanawiali się, jak trochę oszczędzić. Powstały popularne książki kodów, wiążące słowa z częstymi zdaniami. Np. „Blade” oznaczało: „Proszę zarezerwować dla mnie i dla mojej rodziny to, co następuje”.